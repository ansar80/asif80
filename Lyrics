Phoolon mein khushboo hai,

Is dil mein ek tu hai,

Janmon ke saathi,

Hum saath saath hain,

Nainon mein jyoti hai,

Seepi mein moti hai,

Janmon ke saathi,

Hum saath saath hain...


Jaise hanson ke sung hansini,

Jaise chanda mein hai chandni,

Jaise kaviyon ki ho bhavana,

Jaise man mein koi kamana,

Diya aur baati,

Hum saath saath hain,

Janmon ke saathi,

Hum saath saath hain...


Jaise aankhon mein ho shokhiyan,

Jaise hothon pe ho surkhiyan,

Jaise saawan mein jhoome jiya,

Jaise sajni ke sung ho piya,

Diya aur baati,

Hum saath saath hain,

Janmon ke saathi,

Hum saath saath hain...